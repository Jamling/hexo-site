---
title: 祖父传
date: 2012-03-25 12:44:00
category: [个人日志, 行云流水]
tags: []
toc: false
---
昔，吾祖曾入吾梦，言书其一传以记其事，奈吾所得，皆不全之事也，苦无下笔之处。昨适逢吾祖诞辰，以所知之零碎之事，记之于此，遂成一传。
<!-- more -->
吾祖讳成，诞于民国十七年，西城上皮坑人氏。幼，母亡；父离族，迁于东山。民国廿五年，父卒。时吾祖九岁，断痒序，入地主家为长工。闲暇之余，不忘求知，少有胆识，稍通谋略。时政局不定，地方多匪患。有流匪窜于东山下，官军剿之甚急，匪求遁，奈道路不通。索吾祖于野，吾祖遂生一计，乃佯称识一小径，可通邻县。匪喜，吾祖导之于绝地，脱身以报官军，剿之，大胜，匪遂绝，然恐有漏网之鱼，未敢宣也。

民国卅八年，中共立。翌年，自赘于邻乡黄家村，乃易姓改名。未几，天下大定。以吾祖通算术，为村之会计。太袓三年，产长女蕙，六年，诞长子华，九年，得次子茂，即吾父也，逢大跃进，两村皆砸锅炼铁。两村只得锅两口。未几，天下饥荒。百姓不得私匿粮于家，所得按劳力配口粮，或二两，或三两，余者皆上缴国库。时吾父新添一妹，一弟尚在腹中。吾祖思之无计，乃于床下发地三尺，匿谷数百于此。家人遂得以存活，骨肉不至于分离。

黄家村虽号为一村，然户不过十，合村居于一三进祖屋，吾祖见子女众多，乃辟地起一独立新居。吾父辈四男三女，皆入痒序，受四书五经之教。俟小学肄业，从吾祖以挣工分。待子女渐长，又忙嫁娶之事，最幼者，吾小姑也。彼嫁时，吾历历在目耳。众子女皆成家，吾祖乃集子训之：余只身入黄门，近四十年矣，赖祖宗福祐，虽时有人祸天灾，幸汝等皆长大成人，各自成家立业。吾任可以卸矣。今一家分之四，吾一人挣此家业，殊为不易，尔等须好自为之，以光门楣，不负老父之望也，长子宜续黄嗣，亦不忘阿母之恩也。吾祖虽言任已卸，然亦不忘躬耕。近古稀之年，春发笋，夏采莲，秋收稻。常曰，吾健在，当为儿孙分忧，天有不测之风云，若一朝不起，亦不致所累。

奈何天不佑吾祖，致其中风在床，时余求学在外。俟假至家，恰冬日大晴，父迁祖于大门，见吾，戚然谓之曰，明吾孙，汝果归家，赖菩萨保佑，得以见汝，汝可视吾，时日无多矣。吾恸，不得半言以慰祖，唯涕汔连连。后一年，吾祖病势稍转，亦可以起身矣。中共五十七年，吾归家，见吾祖，事必叫吾，祖母对之曰，汝亦可以自力矣，奈何唤孙。吾祖指吾曰，儿孙诸辈，以此子最远，人伦之奉，以此子最少，尔虽为秀才之身，然亦不可忘本，妄自菲薄。宜恭谦俭行，修身立德也。呜呼，吾受此教不过半年，吾祖竟溘然长逝。卒于中共五十八年，实寿七九。

孙明曰，祖幼失怙，常自言悲苦之人，然不失上进之心，善习诸艺，终其一生，克勤克俭，坚韧谦威。又治家极严，外不失其威，内不失其尊。以一孑然之身，繁李氏四世其昌，亦侪辈之佼佼者也。
逝丧之时，恨吾不得脱身于宁，未能行大礼于奠堂，每思及此，未尝不以此为撼也，故于壬辰年癸卯月执笔立传以记之。