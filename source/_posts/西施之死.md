---
title: 西施之死
date: 2007-10-27 15:53:00
category: [个人日志, 转载分享]
tags: []
toc: false
---
摘自《东周列国志》第八十三回 诛芈胜叶公定楚 灭夫差越王称霸
<!-- more -->
文种灭吴七术：
一曰捐货币，以悦其君臣；
二曰贵籴粟槁，以虚其积聚；
三曰遗美女，以惑其心志；
四曰遗之巧工良材，使作宫室，以罄其财；
五曰遗之谀臣，以乱其谋；
六曰缰其谏臣使自杀，以弱其辅；
七曰积财练兵，以承其弊。

班师回越，携西施以归。越夫人潜使人引出，负以大石，沉于江中，曰：“此亡国之物，留之何为？”后人不知其事，讹传范蠡载入五湖，遂有“载去西施岂无意？恐留倾国误君王”之句。按范蠡扁舟独往，妻子且弃之，况吴宫宠妃，何敢私载乎？又有言范蠡恐越王复迷其色，乃以计沉之于江，此办谬也。罗隐有诗辩西施之冤云：
家国兴亡自有时，时人何苦咎西施！
西施若解亡吴国，越国亡来又是谁？

越王忽一日往视文种之疾，种为病状，强迎王入。王乃解剑而坐，谓曰：“寡人闻之：‘志士不忧其身之死，而忧其道之不行。’子有七术，寡人行其三，而吴已破灭，尚有四术，安所用之？”种对曰：“臣不知所用也。”越王曰：“愿以四术，为我谋吴之前人于地下可乎？”